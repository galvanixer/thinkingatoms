---
title: "लटक जरा मटक जरा "
author_name: "Urvashi Sharma"
date: 2023-03-08
postcover:
    image: "images/poems/latak_zara.jpeg"
    imagealt: "लटक जरा मटक जरा "
cover:
    image: "images/poems/latak_zara.jpeg"
    alt: "papers."
author_avatar: "images/authorimages/urvashi_hrensko.jpeg"
author_url: "#"
categories: ["Poems"]
tags: ["life", "motivational", "hindi"]
excerpt: "महिला दिवस के संदर्भ में"
---
<center>

लटक जरा मटक जरा, तू जुल्फ को झटक जरा,<br>
ये बंदिशें ये बेड़ियाँ समेट कर पटक जरा ।

से कामिनी से कोमला से माधुरी से चंचला,<br>
ये रूप तेरी वासना, ये रूप तेरी कैद है। 

जो देह छूटना ही है, तो रूप क्या कुरूप क्या?<br> 
सौंदर्य काम वासना को धूल सा झटक जरा।

तू करती आ रही यकीं कि लज्जा तेरा अस्त्र है।<br> 
तू आइना समाज का, चरित्र तेरा शस्त्र है। 

दमन ही जब हो झेलना तो अस्त्र क्या निरस्त्र क्या?<br> 
तू लाज- साज त्याग कर समाज को खटक जरा।

आंखों में जलती आग को आंसू बताना पाप है।<br> 
ये पंख हैं उड़ान, के, इनको छुपाना पाप है।<br>
जब प्राण हैं शरीर में तो जी ना पाना पाप है।<br> 
सर पे खुला है आसमां, मदमस्त तू भटक जरा।<br> 
तू गिर जरा, तू उठ जरा, तू दौड़, तू रपट जरा,<br> 
ये बंदिशें ये बेड़ियाँ समेट कर पटक जरा।

</center>