---
title: "जिन्हें गुस्सा बड़ा आता है"
author_name: "Urvashi Sharma"
author_avatar: "images/author/urvashi/urvashi_udaipur.jpg"
author_url: "/about"
date: 2023-07-20
postcover:
    image: "images/poems/gussa.jpeg"
    imagealt: "जिन्हें गुस्सा बड़ा आता है"
cover:
    image: "images/poems/gussa_square.jpeg"
    alt: "fist"
categories: ["Poems"]
tags: ["people", "emotional", "hindi"]
excerpt: "कुछ लोग"
---
<center>

कभी-कभी मैं ये सोचती हूँ कि जिन्हें गुस्सा बड़ा आता है,<br> 
 उनकी शायद कोई भी ख़्वाहिश कभी अधूरी नहीं रही होगी।

जीवन ने पूरे किए होंगे सपने,<br> 
सुख-दुख के साथी रहे होंगे अपने। <br> 
ख्वाब ऐसा एक नहीं जो पूरा ना होगा,<br> 
प्रेम गीत कोई अधूरा ना होगा।

फिर अगर सब्जी में नमक ज्यादा डल जाए,<br> 
या रोटी का एक कोना थोड़ा सा जल जाए।<br> 
करना पड़ जाए अगर ट्रेन का इंतजार,  
या शर्ट पर गिर जाएँ चाय की बूंदें दो-चार।

तब लगता होगा कि यूं तो सब कुछ सही है,  
रह गई मगर इतनी सी क्यूँ कमी है।  
होता है गुस्से से चेहरा फिर लाल,  
कर देते हैं छोटी-छोटी बातों पर बवाल।

लेकिन फिर मैं ये भी सोचती हूँ कि जिन्हें गुस्सा बड़ा आता है,<br> 
 उनकी शायद कोई भी ख़्वाहिश कभी पूरी नहीं हुई होगी।

आंखों में गम और दिल में गहरा सन्नाटा होगा,  
जिसको छुपाने में, उन्हें गुस्सा बड़ा आता होगा।

</center>