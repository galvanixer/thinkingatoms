---
title: "पत्नी के लिए पति की ओर से"
author_name: "Urvashi Sharma"
author_avatar: "images/author/urvashi/urvashi_udaipur.jpg"
author_url: "/about"
date: 2023-02-14
postcover:
    image: "images/poems/husband_wife.jpeg"
    imagealt: "पत्नी के लिए पति की ओर से"
cover:
    image: "images/poems/husband_wife_square.jpeg"
    alt: "husband wife"
categories: ["Poems"]
tags: ["people", "funny", "hindi"]
excerpt: "वही, पति-पत्नी का पुराना रिश्ता"
---
<center>

कुछ ऐसा करो उपाय प्रिये, पल भर में सवेरा हो जाए,<br>
ना करना पड़े प्रयास मुझे, और तू भी मेरा हो जाए।

स्त्री को देता पूरे rights, मैनें Feminism भी सीखा है,<br>
Equality और good manners का, मुझे आता-तौर तरीका है।<br> 
पर तुम जो संभालो घर मेरा बिस्तर पे बसेरा हो जाए,<br>
ना करना पड़े प्रयास मुझे, और तू भी मेरा हो जाए।

तुम coolness की देवी हो, कहने को मॉर्डन बनती हो,<br>
मेरे हुक-अप, पैच-अप की स्टोरी, बड़ा chill होकर तुम सुनती हो।<br>
पर Ex जो कर दे Hi- Hello, जीवन का बखेडा हो जाए,<br>
ना करना पड़े प्रयास मुझे, और तू भी मेरा हो जाए।

अंग कोमल, वाणी मधुर तेरी, कहने को नाजुक नारी हो,<br>
पर क्रोधाग्नी मे जली अगर, तुम सौ पुरुषों पर भारी हो।<br>
आवाज उठा दूँ थोड़ी भी, हर बार झमेला हो जाए,<br> 
ना करना पड़े प्रयास मुझे, और तू भी मेरा हो जाए।

देखी दुनिया भर की कन्या, वैसे तुम ही हो best प्रिये,<br>
पर जर्मन, रशियन, इंडियन पर, बड़ा समय किया invest प्रिये।<br>
मुझे माफ करो ईमान मेरा गर आढ़ा-टेढ़ा हो जाए,<br> 
ना करना पड़े प्रयास मुझे, और तू भी मेरा हो जाए।

मित्रों का मैं casanova, मैनें ज्ञान से पेले हैं,<br> 
स्त्री को वश में करने के, मैनें खेल बतेरे खेले हैं।<br> 
पर भय से थर-थर कांपू मैं, मुझे खौफ जो तेरा हो जाए,<br> 
ना करना पड़े प्रयास मुझे, और तू भी मेरा हो जाए। 

तुम्हें दिया है मैने वचन प्रिये, जीवन भर मैं बस तेरा हूँ,<br> 
पर हूँ मैं भी एक आम पुरुष, क्या हुआ जो थोडा टेढ़ा हूँ।<br> 
मैं granted लूं, तू माफ करे, ये सौदा पूरा हो जाए,<br> 
ना करना पड़े प्रयास मुझे, और तू भी मेरा हो जाए।


</center>