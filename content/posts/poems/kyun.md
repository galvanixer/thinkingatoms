---
title: "क्यूँ"
author_name: "Urvashi Sharma"
author_avatar: "images/author/urvashi/urvashi_udaipur.png"
author_url: "/about"
date: 2023-06-25
postcover:
    image: "images/poems/kyun.jpeg"
    imagealt: "क्यूँ"
cover:
    image: "images/poems/kyun_square.jpeg"
    alt: "papers."
categories: ["Poems"]
tags: ["life", "emotional", "hindi"]
excerpt: "एकाकीपन का स्वर"
---
<center>

कुछ थाम लिया; कुछ छोड़ दिया, छूटे का शोक मनाएं क्यूँ,<br>
जीवन है बस खोना-पाना, कुछ खोकर फिर पछताएं क्यूँ  ।

जीवन तो मिला सुंदर ना सही, नदिया तो मिली सागर ना सही,<br>
यूं बात-बात पर रो रोकर, नदिया के मोती बहाए क्यूँ  ।

गलती की क्यूँ  कि जिंदा हैं, किस बात पे फिर शर्मिंदा है;<br>
गलती करने के डर से ही, जीवन में यूं थम जाएं क्यूँ  ।

तेरा सारा रस संसार में है; मुझे दुनिया से कुछ मोह नहीं,<br> 
चल अपने अपने मन की करें, एक दूजे को बहलाएं क्यूँ  |

एक लहर गई एक आएगी, लहरों से बढ़के तू कुछ भी नहीं,<br> 
ये वक्त का पहिया थमता नहीं, थम कर तटस्थ बन जाएं क्यूँ  |

जो बीत गई वो बात गई, बातों में खुद को उलझाएं क्यूँ ,<br> 
जीवन है बस खोना - पाना, कुछ खोकर फिर पछताएं क्यूँ  ।

</center>