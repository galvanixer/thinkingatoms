---
title: "अज्ञानी की बुद्धिमत्ता"
author_name: "Urvashi Sharma"
author_avatar: "images/author/urvashi/urvashi_ujjain.png"
author_url: "/about"
date: 2024-08-08
postcover:
    image: "images/posts/Intelligence_Ignorant/header.jpeg"
    imagealt: "Intelligence of the ignorant one"
cover:
    image: "images/posts/Intelligence_Ignorant/CoverSquare.jpeg"
    alt: "A little girl cooking."
categories: ["Hindi Cover"]
tags: ["philosophy", "life", "society", "hindi"]
excerpt: "अज्ञानता में छिपी समझदारी हमें नए रास्ते खोजने और खुद को बेहतर समझने का मौका देती है।"
showhero: true
heroimage: "images/slide2-bg-3000.jpg" 
---
मैं यहाँ से शुरू करना चाहूँगी कि “हमको कभी भी अज्ञानता में नहीं रहना चाहिए,” ताकि मैं किसी बेवकूफी भरे किरदार को बुद्धिमान न साबित करने लगू। लेकिन हाँ, ये भी सच है कि अज्ञानता में कहीं न कहीं थोड़ी बुद्धिमानी छिपी हो सकती है। जैसे हर गुण के अपने अच्छे और बुरे पहलू होते हैं। उसी तरह, अज्ञानता के भी छोटे-मोटे ही सही मगर कुछ फायदे जरूर होते हैं। अज्ञानता में बुद्धिमानी ढूँढना ऐसा ही है जैसे आपने आलू को ज़्यादा पकाकर जलाया हो, और अब उसका भुना हुआ स्वाद आपको अच्छा लगने लगा हो। हाँ, वह स्वाद अच्छा लग सकता है, मगर एक सीमा तक ही। यही हाल अज्ञानता का भी है।

इतनी भूमिका बनाने के बाद मैं ये आराम से कह सकती हूँ कि अज्ञानता में एक हद तक समझदारी छिपी हो सकती है। एक अज्ञानी इंसान होने के नाते, मैं इस बात का दावा कर सकती हूँ। अज्ञानता का फायदा क्या है? सबसे पहले तो ये कि “आप हमेशा जानने की कोशिश करते रहते हैं क्योंकि आपको मालूम नहीं होता।” और दूसरी बात, “आप उन लोगों से कम जानते हैं जो जीवन के बारे में ज़्यादातर चीज़ें पहले से जानने का दावा करते हैं।” और बहुत सी बातें जो बाकी लोग जीवन के बारे में पहले से जानते हैं, उन्हें जानना एकदम व्यर्थ है, क्योंकि जिंदगी हर किसी के लिए अलग ढंग से काम करती हैं। और अगर जिंदगी सबके लिए अलग हैं, तो सही क्या और गलत क्या? इसलिए, अज्ञानी लोग नए तरीके आज़माते हैं, नई चीज़ें खोजते हैं और अपने रास्ते खुद बनाते हैं।

अज्ञानता आपको न सिर्फ कोशिश करने के लिए प्रेरित करती है, बल्कि उन चीजों से भी रूबरू कराती है जो ज्यादातर लोगों ने पहले देखी और समझी नहीं होती।